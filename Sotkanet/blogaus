* Avoimet R-hakurutiinit Sotkanet-indikaattoripankille *

Terveyden ja hyvinvoinnin laitos (THL) avasi äskettäin avoimen
koneluettavan rajapinnan
[SOTKAnet-indikaattoripankkiin](http://uusi.sotkanet.fi/portal/page/portal/etusivu/tietoa_palvelusta),
joka tarjoaa ajantasaiseen kuntajakoon pohjautuvia tilastoja väestön
hyvinvoinnista, väestörakenteesta sekä sosiaali- ja terveyspalveluiden
käytöstä vuodesta 1990 alkaen. Lisäksi saatavilla on keskeisiä
Euroopan maiden tasolla saatavia terveystilastoja. Yhteensä yli 2000
tilastoindikaattorin kokoelmaa voi selata SOTKAnetin
[portaalisivulla](http://uusi.sotkanet.fi/portal/page/portal/etusivu/hakusivu).

Tietojen tehokas tutkimuskäyttö edellyttää joustavia
data-analyysivälineitä ja mahdollisuutta yhdistellä aineistoja muihin
tietolähteisiin. [R-kieli](www.r-project.org) on tieteellisessä
laskennassa suosittu avoimen lähdekoodin laskentaympäristö, jota
käytetään kvantitatiivisen yhteiskuntatieteen lisäksi
mm. bioinformatiikassa, ekologiassa ja taloustieteissä.


- Datawiki
- Opasnet
- Takomo
- sorvi
- Maanmittauslaitoksen avoimet datat ja yhdistäminen näihin
- Paljon dataa, louhinta ei triviaalia
- Tässä yksinkertaisia esimerkkejä kartta- ja aikasarjavisualisoinneista
- (ehkä) Laskennallisten analyysimenetelmien soveltaminen tulevaisuudessa
- Mainitse sairastavuusindeksi!!!

** Aineistojen tekninen toteutus ja käyttöoikeudet **

Rajapinta on tarkoitettu tietojen noutamiseen erissä niiden
jatkokäyttöä varten eri sovelluksissa; sitä ei ole tarkoitettu
jatkuvaan verkon kautta tapahtuvaan käyttöön.  Rajapinnan kautta
saatua aineistoa käytettäessä on mainittava lähteenä Terveyden ja
hyvinvoinnin laitos ja SOTKAnet sekä tarjottava linkki osoitteeseen
[http://www.sotkanet.fi]. Kunkin aineiston osalta on mainittava
erikseen tilaston tai indikaattorin tuottajataho.  Aineistojen
käyttöoikeudet riippuvat tilaston tuottajatahosta. Tarkempia tietoja
aineistojen lisensoinnista, käyttöoikeuksista, viittauskäytännöistä,
rajapinnan teknisestä toteutuksesta ja muista yksityiskohdista löydät
[tästä
dokumentista])http://uusi.sotkanet.fi/portal/pls/portal/!PORTAL.wwpob_page.show?_docname=22001.PDF).


